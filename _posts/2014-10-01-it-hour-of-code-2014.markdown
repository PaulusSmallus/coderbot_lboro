---
layout: it/post
title:  "Hour of Code 2014 - Costruisci e programma il tuo robot!"
subtitle: "Una sessione di robotica didattica in occasione della Hour of Code 2014"
splash: "blog/coderbot_hoc_2014_12_13_0.jpg"
date:   2014-12-14 12:00:00
category: blog
tags:   doc
author: CoderBot
language: it
---
Imparare a programmare per essere protagonisti attivi della rivoluzione digitale, questo il motto dell’iniziativa “Hour Of Code” che anche quest’anno ha permesso a milioni di bambini e ragazzi di tutto il mondo di avvicinarsi in modo creativo al mondo della programmazione dei computer.

![intro]({{site.baseurl}}/img/blog/coderbot_hoc_2014_12_13_1.jpg)

A Milano, grazie al supporto di CoderDojo Milano, che per l’occasione ha organizzato una grande festa della creatività digitale, è stata organizzata una sessione dedicata ai robot.

![desc]({{site.baseurl}}/img/blog/coderbot_hoc_2014_12_13_2.jpg)

Otto tra bambine/i e ragazze(i di età compresa tra 8 e 13 anni si sono cimentati nell’attività, intitolata “Build - and code - your own robot”, che consisteva nell’assemblaggio di un semplice robot (CoderBot) che loro stessi hanno utilizzato per realizzare dei semplici programmi per far muovere il robot su un percorso e per esplorare l’ambiente.

L’attività è stata divisa in tre fasi:
-breve introduzione alla robotica, cos’è un robot e quali sono i suoi impieghi
-assemblaggio del robot
-programmazione del robot

![middle]({{site.baseurl}}/img/blog/coderbot_hoc_2014_12_13_3.jpg)

Dopo la prima fase, condotta come una classica “lezione frontale”, i ragazzi (a coppie) hanno assemblato i robot utilizzando un robot già pronto come “campione”.
Dopo un breve collaudo e spiegazione dell’interfaccia di controllo e programmazione, i ragazzi hanno cominciato a sperimentare con il robot, sia programmandolo che pilotandolo come un “drone” da ricongnizione, per esplorare l’ambiente.

![conclusion]({{site.baseurl}}/img/blog/coderbot_hoc_2014_12_13_4.jpg)

Conclusione
I ragazzi hanno mostrato grande interesse per questa iniziativa, i feedback raccolti sono stati molto positivi ed è significativo che praticamente nessuno del gruppo abbia voluto “staccare” per tutte le oltre due ore dell’attività, saltando anche la “pausa merenda”.

[![video](http://img.youtube.com/vi/9rWKXD2UzS8/0.jpg)](http://www.youtube.com/watch?v=9rWKXD2UzS8)